# Intelligenza Artificiale

Il corso introduce al campo dell'intelligenza artificiale (IA), illustrando 
i concetti chiave dell’IA e il suo impatto sulla società e sul mondo del 
lavoro con un focus specifico sulla formazione dei giovani. Il corso è 
rivolto ai docenti, e mira a illustrare gli strumenti e le conoscenze 
necessarie per tenersi al passo con gli sviluppi tecnologici e a valutare 
l’integrazione dell’IA nel curriculum educativo.

Saranno illustrate le origini dell’IA e i principali risultati finora 
raggiunti, saranno trattate le principali tecniche impiegate, come il Machine 
Learning, le reti neurali artificiali e gli algoritmi genetici. 

Quando possibile, la trattazione teorica sarà ridotta all’essenziale 
privilegiando la sperimentazione laboratoriale. Saranno descritte le 
principali applicazioni nella medicina, la finanza, l'automazione 
industriale, i trasporti e la sicurezza. Saranno analizzate le applicazioni 
disponibili sulla Rete e saranno valutate le loro potenzialità e i loro 
limiti utilizzandole durante la sezione sperimentale del corso. 

Uno degli obiettivi principali del corso è quello di discutere sulle 
implicazioni didattiche dell'IA e di come essa possa essere integrata 
nell'insegnamento e nell'apprendimento. Saranno valutate le opportunità 
dell’IA per sviluppare competenze specifiche quali il pensiero critico, 
la risoluzione di problemi, la creatività e lo sviluppo del pensiero 
computazionale tra gli studenti. Saranno esplorati inoltre gli aspetti 
etici associati all'utilizzo dell'IA a scuola e nella società indicando 
suggerimenti e linee guida per un utilizzo consapevole e responsabile 
dell’IA.

Infine, saranno illustrate le aspettative per lo sviluppo futuro riportando 
le opinioni dei maggiori esperti del settore, evidenziando la notevole 
eterogeneità sulle diverse opinioni. 

Per tutti i temi affrontati durante il corso saranno forniti i riferimenti 
bibliografici per favorire l’approfondimento sulle tematiche di maggior 
interesse.
